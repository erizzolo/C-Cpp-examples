# C-Cpp-exercises
## Exercise 8 & 9

### Caccia al tesoro: il gioco
Un gioco si svolge tra due giocatori: un _Cercatore_ (C) e una _Guida_ (G).

Il _Cercatore_ si muove in una griglia bidimensionale finita di punti con coordinate intere x, y ( 0 <= x <= 1000, 0 <= y <= 1000 ). Il _Cercatore_, grazie al _Teletrasporto_, può muoversi a piacimento in qualunque punto della griglia. Il _Cercatore_ non può ovviamente uscire dalla griglia.

Lo scopo dei giocatori è di far raggiungere al _Cercatore_ la posizione della griglia in cui si trova il _Tesoro_. La _Guida_ conosce perfettamente la griglia, la posizione del _Cercatore_ e quella del _Tesoro_, ma può comunicare al _Cercatore_ soltanto la direzione in cui il _Cercatore_ deve muoversi per raggiungere il _Tesoro_, combinando una o più delle seguenti: N (Nord: verso positivo dell'asse y), S (Sud: verso negativo dell'asse y), E (Est: verso positivo dell'asse x) oppure O (Ovest: verso negativo dell'asse x).

Sono concessi al _Cercatore_ un numero massimo di 10 spostamenti.

Il _Cercatore_ sceglie a quali coordinate vuole spostarsi e le comunica alla _Guida_.

Dopo ogni spostamento del _Cercatore_, la _Guida_ gli comunica la direzione verso cui muoversi per raggiungere il _Tesoro_.

Il gioco termina con VITTORIA (di tutti i giocatori) quando il _Cercatore_ raggiunge il _Tesoro_, oppure con PERDITA (di tutti i giocatori) quando il _Cercatore_ ha effettuato il numero massimo di spostamenti consentiti senza raggiungere il _Tesoro_.

Svolgere i seguenti esercizi.
1. Caccia al tesoro (teleTesoro)
   
   Realizzare un'applicazione che simuli il gioco descritto svolgendo il ruolo di _Guida_ per un _Cercatore_ umano.
2. Caccia al tesoro (oroseTelet)
   
   Realizzare un'applicazione che simuli il gioco descritto svolgendo il ruolo di _Cercatore_ per una _Guida_ umana.
